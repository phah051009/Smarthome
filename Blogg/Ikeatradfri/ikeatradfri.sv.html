<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Test Ikea Trådfri</title>
    <link rel="stylesheet" href="./../css/style.css">
    <link rel="stylesheet" href="./../css/settings.css">
    <script src="./../Main.js"></script>
</head>
<body>
    <nav>
        <ul class="navbar-länkar">
            <li><a href="./../meny/index.sv.html">Start</a></li>
            <li><a href="./../meny/om.sv.html">Om</a></li>
            <li><a href="./../meny/blogg.sv.html">Blogg</a></li>
            <li><a href="./../meny/webbshop/webbshop.sv.html">Webbshop</a></li>
            <li><a href="./../meny/kontakt.sv.html">Kontakt</a></li>
            <li><a href="./../meny/login.sv.html">Logga in</a></li>
            <li><a href="./../meny/inställningar.sv.html">inställningar</a></li>
        </ul>
    </nav>

    <img src="./../bilder/user.jpg" alt="" id="symbol" class="hidden">


    <h1>Test: Ikeas smarta ledlampor - fjärrstyr i app eller med rösten</h1>
    <img src="./../blogg/ikeatradfri/ikeatradfri1.jpg" alt="" class="bloggbild">

    <h3>De kan styras med hjälp av timer, i appen eller med din röst, bara för att nämna några alternativ.</h3>

    <p>För alla är kanske inte fjärrstyrda lampor något önskvärt, men när Ikea nu satsar mer på det smarta hemmet är det lamporna som utgör grunden pch det är smarta högtalare och smarta rullgardiner som tillkommit i det växande utbudet. I sitt grundutförande är den smarta lampan relativt enkel. En fjärrkontroll låter dig tända och släcka samt dimma glödlampan. Beroende på vilken lampa det gäller kan du även ändra färgton, mellan ett par olika varma och kalla toner eller i det fall det gäller den som kan mer välja mellan ett tjugotal färger från hela regnbågen.</p>

    <img src="./../blogg/ikeatradfri/ikeatradfri2.jpg" alt="Vi ser en telefon där Ikeas smarta hem app är öppen." class="bloggbild">

    <p>Så här långt är visserligen dimmningsfunktionen en fördel, eftersom den fungerar oavsett armatur, men annars är funktionen ungefär som en helt vanlig lampa med lampknapp på väggen. För fler funktioner och fjärrstyrning krävs att du investerar i Ikeas gateway Trådfri. Den kopplas direkt med ethernetkabel till din wifi-router och är förutsättningen för att kunna styra dina lampor med Ikeas app och inte bara med hjälp av fjärrkontroll. Det är även Trådfri gateway som gör det möjligt att ansluta till Google Home/Assistant och till Apple Homekit om du vill det.</p>

    <img src="./../blogg/ikeatradfri/ikeatradfri3.jpg" alt="en bild som visar hur installationen av en glödlampa går till." class="bloggbild">

    <h3>Strulig installation</h3>

    <p>Vi har tidigare testat Ikeas smarta rullgardin och precis som rullgardinen är den en Ikea Trådfri gateway som krävs för att koppla upp lamporna så att de går att styra med Ikeas mobilapp och med google Assistant. Precis som rullgardinen strular lamporna, fjärrkontrollerna och gatewayen en hel del innan vi till slut lyckas få dem att prata med varandra allihopa. De ska i alla fall anslutas genom att du trycker en serie knapptryckningar på fjärrkontrollen och sedan håller den inom två centimeter från lampan som ska anslutas till systemet. Och innan dess ska du ha anslutit Trådfri gateway direkt till en ethernetport på din Wifi-router hemma.</p>

    <img src="./../blogg/ikeatradfri/ikeatradfri4.jpg" alt="Visar en bild på hur man parar lampa och fjärrkontroll." class="bloggbild">

    <p>När allt är igång kan du styra belysningen från Ikeas app så länge du är ansluten till samma wifi som lamporna och via Google Home och Assistant dessutom när du är var som helst där det finns internet. Lamporna kan även styras med en rörelsesensor så du till exempel kan få lammpan i förrådet att tändas automatiskt när du går in där.</p>

    <img src="./../blogg/ikeatradfri/ikeatradfri5.jpg" alt="Visar en bild på parningsprocessen." class="bloggbild">

    <h3>Samlat i app</h3>

    <p>Ikeas app samlar förutom lamporna även rullgardinen vi tidigare testat och Ikeas högtalare som man lanserat tillsamans med Sonos. Lamporna kan du förutom att tända och släcka även styra med en timerfunktion i appen. Den fungerar så att du kan simulera att du är hemma när du o själva verket är bortrest och den går även att ställa in så att till exempel lamporna sakta tonar upp innan du ska vakna och så att rullgardinen åker upp när det är dags att gå upp. De tre olika timerfunktionerna som finns är döpta till Godmorgon, bortrest och Ljus och mörker, men i praktiken har de alla tre ungefär samma funktion. Godmorgon är till för att väcka dig på ett angivet klockslag och eftersom timern bortrest ska simulera att du är hemma som vanligt när du är på resa har ju den samma funktion. Vilket gör den lite överflödig. Samma sak med den sista timerfunktionen Ljus och mörker, för även den har bara de grundläggande funktionerna att sätta fasta klockslag och inte som man kan tro, någon koppling till när solen går upp och ner.</p>

    <img src="./../blogg/ikeatradfri/ikeatradfri6.jpg" alt="Bild på telefon som hålls nära bryggan." class="bloggbild">

    <h3>Fler möjligheter hos Google</h3>

    <p>Via Google Assistant kan jag begära att lamporna ska släckas eller tändas alla eller var och en för sig och i Google Assistant-appen kan man även dimma eller ändra färg på lamporna baserat på va som är tillgängligt i respektive lampa. Lustigt nog ger Google mig fler än dubbelt så många färgalternativ som Ikea-appen gör med exakt samma lampa. </p>
    
    <img src="./../blogg/ikeatradfri/ikeatradfri7.jpg" alt="Bild som visar färgerna och utseendet i appen." class="bloggbild">

    <p>Utöver dessa sätt att styra och hantera lamporna har de även stöd för Apple Homekit vilket gör att du kan använda Siri och Hem-appen i Iphone för att styra lamporna och även att du kan ha Apple Tv som något av en sambandscentral för lamporna och andra smarta prylar med Homekit-stöd. Fortfarande känns det dock som Ikea-lamporna kunde bli betydligt enklare för gemene man att faktiskt få att fungera som det är tänkt och sedan borde få fler möjligheter att styras av olika händelsekedjor. Så att de helt enkelt blir lite smartare och mindre frustrerande. </p>

    <h3>Fakta Ikea smarta led-lampor Ikea Trådfri</h3>

    <p> <b>Funktion:</b> Fjärrstyrda lampor</p>

    <p> <b>Fjärrstyrning:</b> Via separat fjärrkontroll, eller med gateway via Ikeas app eller Google Home</p>

    <p> <b>Pris:</b> 69-199 kr (lamporna), 99 kr (Ikea Trådfri signalförstärkare), 199 kr (Ikea Trådfri fjärrkontroll), 299 kr (Ikea Trådfri gateway). Enskilda delar säljs även i olika paket vilket kan ge ett bättre pris.</p>

</body>
</html>